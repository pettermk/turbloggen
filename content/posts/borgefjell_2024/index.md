---
title: "Børgefjell 2024"
date: 2024-09-21T00:00:00+00:00
images: ["images/IMG_3823.JPEG"]
seealso: ["posts/borgefjell_2021", "posts/borgefjell_2022"]
---

#### Dag 1 Forberedelse og camp
Petter landet på Værnes kl 10, der møtter alle de "usual suspects" opp. Etter en brutal runde 
shopping og Harranburger gikk turen opp til Namsvatnet. Skyssbåten tok oss over til Viermadalen,
camp ble rigget og umiddelbart satt i modus Gypsy. Vi roet ned med pils og pipe og tok kvelden.

#### Dag 2 Jakt i Viermadalen
Vi var langt utenfor mobildekning, men visste at det var meldt tungt med nedbør hele dagen. Så vi planla
en kort tur, opp Viermadalen, så kan vi snu om alt blir gjennombløtt. Det regnet hele dagen men ikke så tungt som meldt.

Vi så en del fugl og det ble noen ryper i sekken.

#### Dag 3 
Startet på stien mot Blyvatnet. 20 meter etter vi gikk av stien fløy første kullet opp. Rype i sekken.

Møtte tre jegere med hørlsevern og rar dialekt. De skulle jakte i området nord for 714-vatnet, så vi svingte oss nordover
og jaktet sør for Tunnurfjellet. Fortsatte østover og gikk ned i Viermadalen. Helvetes tur ned gjennom kratt og drit. 
Kostet meg ett stk vannflaske. Så ikke så mye mer fugl denne dagen.

#### Dag 4
Gikk i skauen vest for virmaelva. Skau, kratt og myr, men endelig litt fugl.

#### Dag 5
Lotterfjellet. Kjent for sitt lotteriaktige jaktresultat. Men denne gang fikk vi jackpot!

Vi startet den lange turen opp stien øst for Viermaelva. I toppen ved det runde reingjerdet svingte vi
 østover, og her kom vi over et stort kull inne i krattet. Gøy! På vei opp Lotterfjellet lettet et stort kull til.
 Begge var minst 10 fugl.

Oppe på fjellet kom vi over flere små og store skarvkull. Og på tur ned gikk vi oss på et stort lirypekull til.

Lovende for neste sesong!

På Lotterfjellet så vi også store mengder lemen i år.

#### Dag 6
Vi tok en halv dags jakt på Blyvatnsiden uten resultat, før båten hentet oss kl 14:00. Eller var det 14:30 mon tro?
Etter landgang med skyssbåten lastet vi opp bilen og kjørte hele veien til Hemnskjela. Her var det besøk fra 
Trondheim og Stjørdal, makrellfiske, krabbeteine uten krabbe og rypemiddag.

 